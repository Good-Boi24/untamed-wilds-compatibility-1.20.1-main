Brachiosaurus, a "kar-gyík" a történelemelőtti korszak egyik csodájaként van számon tartva a hihetetlen magasságoknak köszönhetően amit elért ez a titokzatos teremtmény hosszú uralkodása alatt. A maximálisan 12 méter magas és 20 méter hosszú testükkel bőven a többi korabeli dinoszaurusz fölé tornyosultak. Mint a legtöbb sauropoda esetében, a méret itt is védőpajzsként szolgált az éhes ragadozók, mint az Allosaurus ellen. Kizárólag a fiatal, idős vagy beteg egyedek voltak alkalmasak prédának. A legtöbb sauropodával ellentétben azonban a Brachiosaurus nyaka egyenesen az ég felé emelkedett a hátának struktúrája következtében. Ennek a magasságbeli előnynek köszönhetően a legmagasabban elhelyezkedő növényzetből is képesek voltak lakmározni, amit más növényevők nem érhettek el. A ritka jura korszakbeli sauropoda az észak-amerikai Morrison formációban olyan más sauropodákkal osztozott az élettéren, mint a Diplodocus és a Camarasaurus, illetve más híres dinoszauruszfajokkal, mint a Stegosaurus. Észak-Amerika félszáraz területein élt, ahol megfelelő mennyiségben talált növényzetet a hatalmas testének fenntartásához. Hosszú időn keresztül a legnagyobb termetű fajnak tartották, de mára az Argentinosaurus átvette a vezetést a népszerűbb Brachiosaurustól.