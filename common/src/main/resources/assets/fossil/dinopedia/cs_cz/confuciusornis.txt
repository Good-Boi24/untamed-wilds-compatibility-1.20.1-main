Confuciusornis neboli „Konfuciův pták“ je dobře zdokumentovaný rod zvířat ze souvrství I-sien a Ťiou-fo-tchang v Číně. S délkou pouhých padesáti centimetrů a sedmdesáti centimetrovým rozpětím křídel se Confuciusornis příliš vzhledově nelišil od moderního ptactva. Je to jeden z nejstarších známých bezzubých ptáků, i přestože nebyl blízce příbuzný moderním ptákům. Zobák se tedy vyvinul konvergentní evolucí, což je vývoj podobných rysů u odlišných druhů zvířat. Fosilie jeho křídel obsahují mnoho melanozomů (buněk obsahujících pigment), což nám umožňuje zjistit jeho zbarvení; šedé, červenohnědé a černé. Křídla byla pravděpodobně bílá, přičemž dlouhá ocasní pera byla po celé délce tmavé barvy. Confuciusornis byl rybožravec, takže se svým bezzubým zobákem živil převážně malými křídovými rybkami. Tato strava byla demonstrována na fosilním exempláři zachovaném s jeho posledním jídlem v břišní dutině, podobně jako ve fosilii slavného Compsognathuse. Fosilie druhu Confuciusornis jsou obecně velmi zajímavé, protože některé vyobrazují dlouhé ocasní pero, jiné ne, a některé jsou mnohem větší než jiná. Nejlepším odůvodněním této rozmanitosti je pohlavní dimorfismus: nejznámější hypotézou je, že ocasní pera samice jsou větší a že obě pohlaví tyto pera ztrácí během periodického období přepeřování.