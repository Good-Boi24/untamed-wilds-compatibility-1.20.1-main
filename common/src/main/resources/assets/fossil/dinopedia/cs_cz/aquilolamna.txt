Aquilolamna (A-kvil-ou-lam-na), nazývaná také jako „žralok orlí“, byla chrupavčitá ryba, která žila v období svrchní křídy. Ačkoli není příbuzná mantám, má tato ryba obří párové prsní ploutve a tělo ve tvaru torpéda. Aquilolamna se pravděpodobně živila filtrováním planktonu podobně jako moderní žralok obrovský nebo žralok veliký. Její podobnosti s mantami jsou výsledkem konvergentní evoluce, kdy se dvě odlišné linie vyvinou s podobnými tělesnými rysy, pro využití stejných zdrojů ve svém prostředí. Na rozdíl od mant se však Aquilolamna pravděpodobně pohybovala vodou pomocí ocasu nežli máváním párovými prsními ploutvemi. Co přesně Aquilolamna je, zůstává však záhadou. V současné době je jedním z nejlepších způsobů, jak určit historickou linii chrupavčitých ryb, pohled na jejich zuby, ale jediná známá fosilie Aquilolamny tyto zuby postrádá. Zda zuby dosud nebyly nalezeny, nebo Aquilolamně zuby zcela chyběly, stále není známo. Možná, že taxonomické zařazení této zvláštní ryby bude objeveno později! Aquilolamna je známá ze souvrství Agua Nueva v Mexiku, která doposud zachovává řadu mořských živočichů ze svrchní křídy. Data z tohoto souvrství nám ukazují, že Aquilolamna žila po boku polykotylidních plesiosaurů, mosasaurů, loděnekovitých, mnoha malých ryb a žraloka Ptychodus.