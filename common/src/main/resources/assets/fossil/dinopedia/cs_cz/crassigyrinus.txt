Crassigyrinus, také známý jako „tlustý pulec“, byl vzpurný teenager z období životního přechodu na souš. Tento dvoumetrový tvor byl jedním z prvních čtyřnožců, tedy zvířat se čtyřmi nohami. Možná sis toho ale kvůli jeho drobným končetinám ani nevšimnul! Končetiny Crassigyrina byly velmi pravděpodobně zakrnělé, protože se později znovu adaptoval na plně vodní životní styl. Díky tomu měl štíhlé tělo podobné úhoři, které bylo ideální pro pohyb v karbonských vodách. V návaznosti na teenagerský trend neobratných proporcí měl Crassigyrinus obrovskou hlavu i čelisti, z důvodu, aby se do nich vešly jeho velké oči a dvě řady zubů. Díky těmto adaptacím byl Crassigyrinus velmi efektivním predátorem. Jeho aerodynamické tělo mu umožňovalo se rychle pohybovat ve vodě, zatímco jeho mohutná hlava se zakusovala do své oblíbené kořisti: malých obratlovců, jako jsou třeba ryby. Tato malá bestie plavala v bažinách a jezerech dnešního Skotska. Jeho velké oči dokonale viděli skrze kalnou vodu, ve které žil. Je možné, že mu dokonce poskytovaly i noční vidění, když se po zákazu vycházení vkradl ven a pokusil se doplazit na večírek do hospody. Mezi další návštěvníky skotských bažin patřili malé rybky, na kterých se Crassigyrinus živil, antrakozauři jako Proterogyrinus, suchozemští temnospondylové a řada různých členovců.