Brachiosaurus neboli „ramenatý ještěr “, je uznáván jako zázrak prehistorického světa díky svým úžasným výškám, kterých tito záhadní dinosauři dosáhli během své vlády na Zemi. S maximální výškou 12 metrů a délkou téměř 20 metrů se Brachiosaurus tyčil nad ostatními dinosaury své doby. Stejně jako u většina sauropodů, sloužila jeho velikost jako obrana před hladovými predátory své doby, jako byl třeba Allosaurus; pouze mladí, staří a nemocní Brachiosauři byli náchylní k útoku. Na rozdíl od mnoha jiných sauropodů byl krk Brachiosaura rovný a směřující vzhůru z důvodu sklonu jeho hřbetu. To mu dodávalo jeho výšku, která mu umožňovala spásat nejvyšší porosty, po kterých jiní býložravci mohli jen snít. Jako vzácný jurský sauropod v severoamerickém Morrisonském souvrství si Brachiosaurus užíval život po boku dalších sauropodů, jako byli Diplodocus a Camarasaurus, a dalších slavných tvorů, jako byl třeba Stegosaurus. Pohyboval se po Severní Americe v semiaridních oblastech s dostatkem vegetace, která udržovala jeho mohutné tělo. Brachiosaurus byl nějakou dobu považován za největšího z dinosaurů, ale Argentinosaurus tento titul milovanému Brachiosaurovi vzal.